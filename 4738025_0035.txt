-25—

quomodo iu reddendo Polybio, quantum ad uerba ipsa po-
tius, quam ad respertinet, egerit Liuius, dicamus de ordine,
quo res unoquoque anno gestas ‚ quas e Polybio sumpsit,
prompserit et in vopere suo disposuerit. Quisquis legendo
percurrit-Liui libros XXX1.-XXXXV. aliqua cum cura, statim
uidet, eum Polybio non ita uti solere, ut modo hoc capite
modo illo hauriat quaedam ex eo, mox se dediturus alii fonti,
immo eum ne ita quidem agere, ut diuersis cuiusque anni
temporibus res cum Graecis gestas — eas enim quam maxime
reddit ex Polybio — ex eo narret, prout quoque spatio se-
mestri aut trimestri actae sint, sed aliquanto rectiore uia ac
ratione progredi. llla enim dispositio ut re per se spectata
esset inepta obstaretque maxime totius historiae perspicuitati,
ita ne operam quidem Liui in colligenda historiarum materia
atque disponenda minueret. Hoc quidem confitendum est, a
Liuio non esse adhibitam simplicissimam et optimam rationem
diuersae historiarum materiae apte disponendae, quam e. g.
adhibuitPolybius, cf. Pol. 11, 71, 111, 118 cet, scilicet ut
primum enarraret res in Italia gestas, deinde praemissis· rebus
Gallicis atque Hispaniensibus exponeret res Graecas iisque
adiungeret postremo loco, si quae enarrandae erant res Asia-
ticae uel ad Antiochum uel ad Eumenem pertinentes atque
Aegyptiacae5 sed tamen similem certe rationem in uniuersum
sequitur Liuius. -Plurimis enim in libris etsi ita singulorum
annorum res disponit, ut earum, quae Romae fiant, partem
ponat in fine, partem in initio historiae cuiusque anni itemque
referat res Gallicas et Hispanicas modo in initio modo in
fine anni, tamen ea, quae ex Polybio sumit, in plerorumque
annorum historiis uno tenore exponere et in una serie haud
interrupta explicare solet, ita ut unum quasi corpus integrum
efficiant. Hoc uon intellegendum est ita, tanquam omnes uel
minimae res , quas Polybio auctore refert, in illo, ut ita di-
cam, cuneo reperirentur necessario neque ullo praeterea loco
quaedam ex Polybio transscripta apparerent (consentaneum
enim est Liuium etiam praeterea aliquibus locis singulas mi-

 

